## E-Defter Şematron Kontrolü
* Uygulamamız tarafından hazırlanan defterler Gelir İdaresi Başkanlığı tarafından yayınlanan şematron kurallarından, iş kurallarından, mali mühür ya da imza kontrolünden geçmektedir. Oluşturulan defterlerin şematron kontrolünde hata
almaması için aşağıdaki kurallara uygun olarak veri hazırlanmalıdır.
* Oluşturulacak defterlerin boyutunun 200 MB’ı geçmesi halinde bölünmesi gerekmektedir. Bölme işlemi uygulama
tarafından Gelir İdaresi Başkanlığı tarafından belirlenen kurallara göre otomatik olarak yapılmaktadır.
* Bir yevmiyenin satır kalemleri aynı defter parçasında olmak durumundadır. Bir yevmiye kaydı 200 MB’ı geçerse
belirli icmal yöntemleriyle yevmiye kaydı gruplandırılmalıdır. Firmaların veri büyüklüklerine göre farklılık
göstermekle birlikte 200 MB‘lık parça yaklaşık 100.000 yevmiye satırına denk gelmektedir.
* Defterler sıra ile aylık olarak yüklenmelidir. Örneğin, Temmuz ayının defteri GİB’e yüklenmemişse ya da GİB’den
onaylı beratları alınıp ay kapatılmamışsa mükellef bir sonraki ayın yani Ağustos’un defterini sistemde oluşturamaz.
Uygulama bu durumda hata verir.
* GİB’e yüklenmiş, GİB’den onaylı beratları alınmış bir tarih aralığı için bir daha defter oluşturulamaz, aynı yolla ileri
bir tarihi de kapsayacak şekilde defter oluşturulamaz.
* Defter kaynak verilerindeki zorunlu alanların kontrolü yapılır, kaynak veri detayları için destek@efinans.com.tr
adresinden detaylı bilgi talep edilebilir.
